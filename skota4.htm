
<html>
<meta name="viewport" content="width=device-width, initial-scale=1.0">
<head>
<meta http-equiv="Content-Type" content="text/html; charset=utf-8">
<title>William Auld. Skota metodo. La kvara leciono</title>
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<meta name="Microsoft Border" content="b, default">
</head>

<body bgcolor="#33FFE0"><!--msnavigation--><table border="0" cellpadding="0" cellspacing="0" width="100%"><tr><!--msnavigation--><td valign="top">

<h4 align="right">William Auld. &quot;Skota metodo&quot;</h4>
<hr width="40%" align="right">
<h3 align="CENTER">La kvara leciono</h3>
<div align="center">
  <center>
  <table border="1" cellpadding="5">
    <tr>
      <td width="125">-ANT-<br>
        -INT-<br>
        -ONT-<br>
        &nbsp;</td>
      <td width="125">HOM-<br>
        ĈAMBR-<br>
        MORT-<br>
        OKAZ-</td>
      <td width="125">IR-<br>
        TEMP-<br>
        PROKSIM-<br>
        VEN-</td>
      <td width="125">HELP-<br>
        DEV-<br>
        <br>
        &nbsp;</td>
    </tr>
  </table>
  </center>
</div>
<p align="JUSTIFY">Amanto estas viro, kiu amas. Amantino estas virino, kiu amas. 
Viro, kiu parolas, estas parolanto. Virino, kiu parolas, estas parolantino. 
Vidinto estas viro, kiu vidis. Vidintino estas virino, kiu vidis. Viro, kiu 
povis, estas povinto. Virino, kiu mortis, estas mortintino. Mortonto estas homo, 
kiu mortos. Parolonto estas homo, kiu parolos. La estonteco estas tempo, kiu 
estos. La estinteco estas tempo, kiu estis. La tempo, kiu estas, estas la 
estanteco. Okazintaĵo estas aĵo, kiu okazis. Okazontaĵo okazos. La tempo 
estonta estas la estonteco. La viro amanta estas amanto. La virino vidinta estas 
vidintino.</p>
<p align="JUSTIFY">La venintaj homoj helpis la mortontojn. La helpantoj estis 
venintaj de malproksime. Ili estis tre longe laborintaj. Kiam ili estis 
helpintaj, ili iris. La kunvenintaj helpantoj estis bonuloj. La irontoj estis 
feliĉaj. Ili tre feliĉis. La geamantoj ŝajnis feliĉaj. Ili loĝis proksime. 
La proksimuloj helpis nin. Ili estis helpantaj proksimuloj. La tempo de morto 
– la mortotempo – ŝajnis proksima.</p>
<div align="center">
  <center>
  <table border="1" cellpadding="5">
    <tr>
      <td width="125">-EJ-</td>
      <td width="125">-EG-</td>
      <td width="125">-ET-</td>
      <td width="125">&nbsp;</td>
    </tr>
  </table>
  </center>
</div>
<p align="JUSTIFY">Laborejo. Loĝejo. Tenejo. Junulejo. Maljunulejo. Infanejo. 
Mortintejo. Parolontejo. Vireto estas malgranda homo. Virego estas granda homo. 
Amegi estas multe ami. Ameti estas ami, sed malmulte.</p>
<p align="JUSTIFY">Laboregi estas labori multe, laboreti estas labori malmulte. 
Grandegulo estas homo tre granda. Etulo estas viro malalta kaj malgranda. Homo 
helpas bonege, kiu helpas multe. Homo paroletas, kiu parolas mallonge.</p>
<p align="JUSTIFY">La loĝejo havas du ĉambrojn. Ĝi estas loĝejeto. Mi devas 
iri al la loĝejo. Mi eniros unu ĉambron. En la ĉambro estas tri homoj. Unu 
homo estas parolanta, unu estas laboranta, kaj unu estas helpanta. Kvara homo 
estis venonta. Mi estas la kvara homo, kaj mi estas veninta. La loĝejo estas 
ankaŭ laborejo. En unu ĉambro la laboranto loĝas, en la dua ĉambro li 
laboras. Mi devas helpi lin. Mi ekhelpas. Kiam mi laboregas, mi multe helpas. La 
parolanto devas iri. Li estas ironta. Tiam li iras. Kie estas la laboranto? Li 
estas en la ĉambro.</p>
<div align="center">
  <center>
  <table border="1" cellpadding="5">
    <tr>
      <td width="125">FOR</td>
      <td width="125">NUN</td>
      <td width="125">&nbsp;</td>
      <td width="125">&nbsp;</td>
    </tr>
  </table>
  </center>
</div>
<p align="JUSTIFY">Li iris for. Li foriris. Li estis for, kiam mi alvenis. Ĉu 
vi longe forestos? Tie estas du loĝejoj – unu proksima, unu fora. La bonulo 
fordonis grandan havaĵon. Nun mi foriros. La nuntempo estas tempo, kiu nun 
okazas. La nunaj homoj estas feliĉuloj. La homoj emas ami la nunecon.</p>
<div align="center">
  <center>
  <table border="1" cellpadding="5">
    <tr>
      <td width="125">KIAL<br>
        TIAL</td>
      <td width="125">KIEL<br>
        TIEL</td>
      <td width="125">ĈAR<br>
        POR</td>
      <td width="125">&nbsp;</td>
    </tr>
  </table>
  </center>
</div>
<p align="JUSTIFY">Kial vi foriras? Ĉar mia malamiko estas venonta. Kial vi ne 
helpis lin? Ĉar mi ne povis. Kial vi ne povis? Ĉar miaj laboruloj ne estis 
venintaj. Miaj laboruloj ne estis venintaj, tial mi ne povis helpi lin. Mia 
malamiko estas venonta, tial mi foriras. La junulejo estas malproksima, tial la 
gejunuloj devas iri nun. Li ne havas kialon por esti malproksimirinta.</p>
<p align="JUSTIFY">Kiel ili kunvivas? Ili kunvivas feliĉe. Kiel ili kunlaboras? 
Ili kunlaboras bonege. Kiel ili loĝas? Geamike. Kie ili loĝas? En la junulejo. 
Kiel ŝi parolis? Ŝi parolis malamikece. Kiel li venis, tiel li iros. Li amis 
la junulinon kiel patro. Kiel patro amas, tiel amis li. Ĉu vi komprenas 
Esperanton? Mi ĝin komprenetas.</p>
<p align="JUSTIFY">Kiel la bonuleto helpas vin? Li donas al mi multajn aferojn. 
Tiel li helpas min.</p>
<p align="JUSTIFY">Por esti feliĉa, li devis labori. Li multe laboris por 
kompreni Esperanton. Li ne povis kompreni, tial li multe laboris. Li estis bona 
laboranto. Li laboregis. Tiel li ekkomprenis. La malgrandegulo estis tiel eta, 
kiel infano. La infano estis tiel granda, kiel viro. Parolema kiel virino. La 
homoj parolis pri la okazintaĵo. Ili priparolis ĝin. Kiam ili estis ĝin 
priparolintaj, ili iris por kunhelpi. Ili alvenis la ejon kaj eklaboris. Kial 
ili laboris? Por helpi. Kiel ili laboris? Bonege. Tial ili estis bonegaj 
laborantoj.</p>
<p align="JUSTIFY">&nbsp;

<!--msnavigation--></td></tr><!--msnavigation--></table><!--msnavigation--><table border="0" cellpadding="0" cellspacing="0" width="100%"><tr><td>

<hr>
 
 
 
</td></tr><!--msnavigation--></table></body>

</html>
