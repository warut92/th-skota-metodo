
<html>
<meta name="viewport" content="width=device-width, initial-scale=1.0">
<head>
<meta http-equiv="Content-Type" content="text/html; charset=utf-8">
<title>William Auld. Skota metodo. La nauxa leciono</title>
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<meta name="Microsoft Border" content="b, default">
</head>

<body bgcolor="#33FFE0"><!--msnavigation--><table border="0" cellpadding="0" cellspacing="0" width="100%"><tr><!--msnavigation--><td valign="top">

<h4 align="right">William Auld. &quot;Skota metodo&quot;</h4>
<hr width="40%" align="right">
<h3 align="CENTER">La naŭa leciono</h3>
<div align="center">
  <center>
  <table border="1" cellpadding="5">
    <tr>
      <td width="125">-US<br>
        FORM-<br>
        KOMENC-<br>
        &nbsp;</td>
      <td width="125">LAND-<br>
        KLAR-<br>
        PREN-<br>
        VOL-</td>
      <td width="125">MOND-<br>
        RUĜ-<br>
        RICEV-<br>
        VETUR-</td>
      <td width="125">&nbsp;</td>
    </tr>
  </table>
  </center>
</div>
<p align="JUSTIFY">Mi venus se mi povus. Li estus feliĉa se ŝi dirus, ke ŝi 
amas lin. Ĉu ni ricevus respondon se ni skribus? La mondo estus pli bona loko, 
se la homoj amus unu la alian. Estas klare, ke ili irus laŭ la vojo de boneco 
se oni helpus ilin. Ĉu ni veturu tra la kamparo? Mi kunirus se mi havus 
veturilon. Klarigu al mi, kion vi volus fari se vi havus multajn riĉaĵojn. Mi 
unue havigus al mi grandan ruĝan veturilon. Se mi devus paroladi antaŭ la 
homoj, mi ruĝiĝus. En ĉiuj landoj la homoj ne deziras militon.</p>
<p align="JUSTIFY">Se ili havus tempon, la gesinjoroj scius helpi vin. Baldaŭ 
ni komencos diskonigi la gravajn novaĵojn. Se mi estus ricevinta la skribaĵon, 
mi tuj komencus la laboron. La afero ne estas klara; kiu povus ĝin klarigi al 
mi? Se mi dirus tion, oni priridus min. Kiam mi iris al la legejo mi kunprenis 
miajn amikojn. Kuniĝo de kvar nacioj formis tiun landon. La sinjoro estis plena 
de bonvolo.</p>
<p align="JUSTIFY">Li bonvolis doni al mi kelkajn belaĵojn. Bonvolu sciigi al 
mi vian nomon. Bonvolu helpi min. Helpu min, mi petas. Bonvolu stariĝi. Bonvolu 
sidiĝi.</p>
<div align="center">
  <center>
  <table border="1" cellpadding="5">
    <tr>
      <td width="125">BO-<br>
        &nbsp;</td>
      <td width="125">IO<br>
        IU</td>
      <td width="125">IAM<br>
        IE</td>
      <td width="125">&nbsp;</td>
    </tr>
  </table>
  </center>
</div>
<p align="JUSTIFY">Bopatro. Bopatrino. Bogepatroj.</p>
<p align="JUSTIFY">Io ĝojiga okazis al li. De la patro li ricevis ion bonan. Iu 
alia povus fari pli rapide la laboron. En iuj lokoj la homoj havas multan 
laboron, en aliaj malmultan. Ni iru iam al la junulejo. Iam mi estis feliĉa, 
sed ne nun. Ie en la mondo vivas mia iama amatino. Sidiĝu ie. Helpu iu. Helpu 
iun. Venu iam al mia loĝejo. Iam ni transloĝiĝos al alia loko. Malbona estas 
io en la lando. Ie mi vidis lin antaŭe. &quot;Mia amo de l’ iamo, mia am’ 
morgaŭa... &quot;</p>
<p align="JUSTIFY">Ie iu iam faris ion!</p>
<div align="center">
  <center>
  <table border="1" cellpadding="5">
    <tr>
      <td width="125">KONTRAŬ</td>
      <td width="125">&nbsp;</td>
      <td width="125">&nbsp;</td>
      <td width="125">&nbsp;</td>
    </tr>
  </table>
  </center>
</div>
<p align="JUSTIFY">Kontraŭ mi stariĝis multaj malamikoj. Kiu ne estas por ni 
estas kontraŭ ni. Li forte kontraŭstaris mian peton. Miaj kontraŭuloj ne 
estis malfortuloj. Tio estis klara demando pri bono aŭ malbono. Ili ne povis 
kontraŭdiri mian klarigon. Oni multfoje militis kontraŭ tiu nacio. Ni kontraŭparolos 
se ni povos. Kontraŭ la flankvojo staris granda ruĝa loĝejo. La veturilo iris 
laŭ iu flankvojo.</p>
<div align="center">
  <center>
  <table border="1" cellpadding="5">
    <tr>
      <td width="125">JAM</td>
      <td width="125">OL</td>
      <td width="125">&nbsp;</td>
      <td width="125">&nbsp;</td>
    </tr>
  </table>
  </center>
</div>
<p align="JUSTIFY">Mi konas lin, ĉar mi jam vidis lin kelkfoje. Post via 
klarigo mi jam komprenas. Post via klarigo mi jam iros. La sinjorino havas novan 
infanon, ŝi jam havis kvin. Mi jam antaŭe helpis vin. Vi estis amiko de mia 
patro? – donu jam vian manon! Li jam ridis pri la okazontaĵo. La laboristoj 
jam komencis alveni kiam mi parolis al ilia estro. Li estas junulo, sed li jam 
ricevis gravan laboron. Mi jam ne povos iri kun vi, pro tio, kio okazis.</p>
<p align="JUSTIFY">Ŝi loĝas en pli granda ĉambro ol mi. Li amas la patron pli 
ol la patrinon. Ili iris laŭ pli longa vojo. Post la milito oni vivis pli 
libere ol antaŭe. Kiu estas pli aminda ol tiu belulino? Ŝi pli emas paroli ol 
labori. Kiu vivis pli longe – via bopatro aŭ via bopatrino? Mia veturilo iras 
pli rapide ol la lia. Hodiaŭ oni vivas pli feliĉe ol en la malnova tempo. La 
sinjoro mortis antaŭ ol mi povis alparoli lin. Vi devas lerni veturadon antaŭ 
ol veturigi libere veturilon.</p>
<div align="center">
  <center>
  <table border="1" cellpadding="5">
    <tr>
      <td width="125">SUB</td>
      <td width="125">SUR</td>
      <td width="125">&nbsp;</td>
      <td width="125">&nbsp;</td>
    </tr>
  </table>
  </center>
</div>
<p align="JUSTIFY">Sub la tero. Ili vivis malriĉe en la subtera ĉambro. El lia 
parolado mi subkomprenis, ke li estas kontraŭulo de la milito. Li submetis sin 
al la ruĝuloj. La homoj subridis kiam ili alparolis lin. Sur la tero. Mia 
surtera vivo. Survoje al la lernejo ŝi vidis belan vidaĵon. Sur la kampo 
staris kvar homoj. Nenion ni povas fari surloke. Multaj nacioj vivas sur la 
tero. Mi suriris la kampon.</p>
<p align="JUSTIFY">&nbsp;

<!--msnavigation--></td></tr><!--msnavigation--></table><!--msnavigation--><table border="0" cellpadding="0" cellspacing="0" width="100%"><tr><td>

<hr>
<a href="http://reu.da.ru"><img src="../reu88.gif" alt="REU" border="0" width="88" height="31"> </a> 
 
 
</td></tr><!--msnavigation--></table></body>

</html>
