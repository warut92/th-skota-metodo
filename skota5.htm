
<html>
<meta name="viewport" content="width=device-width, initial-scale=1.0">
<head>
<meta http-equiv="Content-Type" content="text/html; charset=utf-8">
<title>William Auld. Skota metodo. La kvina leciono</title>
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<meta name="Microsoft Border" content="b, default">
</head>

<body bgcolor="#33FFE0"><!--msnavigation--><table border="0" cellpadding="0" cellspacing="0" width="100%"><tr><!--msnavigation--><td valign="top">

<h4 align="right">William Auld. &quot;Skota metodo&quot;</h4>
<hr width="40%" align="right">
<h3 align="CENTER">La kvina leciono</h3>
<div align="center">
  <center>
  <table border="1" cellpadding="5">
    <tr>
      <td width="125">-IG-<br>
        -IĜ-<br>
        BALDAŬ<br>
        ALI-</td>
      <td width="125">NACI-<br>
        RIĈ-<br>
        SAM-<br>
        &nbsp;</td>
      <td width="125">DEZIR-<br>
        DIR-<br>
        KAMP-<br>
        &nbsp;</td>
      <td width="125">ĜOJ-<br>
        FIN-<br>
        SCI-<br>
        &nbsp;</td>
    </tr>
  </table>
  </center>
</div>
<p align="JUSTIFY">La loĝejo estis proksima. La viro proksimiĝis al la loĝejo. 
Li proksimigis la infanon al la helpantoj. La loĝejo baldaŭ vidiĝis.</p>
<p align="JUSTIFY">La homoj ekvidis ĝin. Ili vidigis feliĉon. Ili feliĉiĝis, 
kaj baldaŭ ilia feliĉo vidiĝis al la ĉirkaŭstarantoj. Ekvido de la loĝejo 
feliĉigis ilin. Por helpi la amikojn, la bonulo laborigis multajn kunulojn. Li 
havigis al ili helpon. Tiel helpo al ili haviĝis. Tiel li ankaŭ iĝis riĉa. 
Li riĉiĝis. La laboro riĉigis la bonulon. La malbonulo ŝajnigis bonecon. Lia 
bonego estis ŝajna.</p>
<p align="JUSTIFY">Kiam junulo enamiĝas al belulino, lia amo ĝojigas lin. Li 
multe ĝojiĝas, kiam li ekvidas ŝin. Lia feliĉeco grandiĝas, kiam ŝi 
alparolas lin. Kiam vidiĝas ŝia amo, li estas feliĉega. Ŝia amo feliĉigas 
lin. Li deziras alteniĝi al ŝi. De nun ili iĝas geamantoj. Ili deziras vivi 
kune. Unu sen la alia estas malfeliĉa. Foresto unu de la alia malfeliĉigas 
ilin. Ĝi igas ilin malfeliĉaj. Amo povas beligi malbelulon, bonigi malbonulon. 
Amo okazigas feliĉon kaj malfeliĉon en la vivo de la geamantoj. Kiam finiĝas 
la amo, la geamantoj iĝas geamintoj. Unu ŝajnigas ĝojon, la alia malĝojon.</p>
<p align="JUSTIFY">Eĉ junulo baldaŭ maljuniĝos. Eĉ riĉulo povas malriĉiĝi. 
La tempo forigos ĝojon kaj malĝojon, belon kaj malbelon, bonon kaj malbonon. 
Mortigos ilin la tempo. La devo laborigas eĉ la mallaboremulojn. Ĝi devigas 
ilin labori. Kiam morto venas, la vivo finiĝas. Unu venas, alia iras. Kiu 
scias, tiu povas sciigi al aliaj. Tiel la aferoj sciiĝas. Li eniris la ĉambron. 
Li enĉambriĝis. Samtempe li enĉambrigis du amikojn. La tri homoj laboris samĉambre.</p>
<div align="center">
  <center>
  <table border="1" cellpadding="5">
    <tr>
      <td width="125">KE</td>
      <td width="125">ONI</td>
      <td width="125">&nbsp;</td>
      <td width="125">&nbsp;</td>
    </tr>
  </table>
  </center>
</div>
<p align="JUSTIFY">Oni diras, ke multaj homoj estas malfeliĉaj. La homoj diris, 
ke la malamikoj alproksimiĝas. La patro diris, ke la infanoj devas havi bonajn 
amikojn. La maljunulo diris, ke la kampoj estas malgrandaj kaj malriĉaj. 
Malgrandaj nacioj emas amikiĝi al la grandaj nacioj. Ili diras, ke la grandaj 
nacioj helpos ilin. La proksimaj kampoj estas bela vidaĵo. Ili estas belaĵo. 
Mi scias, ke ili estas belaj. Oni sciigas al ni, ke la aliaj kampoj estas same 
belaj. La kampoj, pri kiuj oni parolas, estas la havaĵo de mia amiko.</p>
<p align="JUSTIFY">Mi ĝojas ke vi venis. Ĉu vi deziras eniri? Ĉu vi finis 
vian laboron? Kiel vi nomiĝas? Ĉu vi komprenas, ke oni devas labori por vivi?</p>
<div align="center">
  <center>
  <table border="1" cellpadding="5">
    <tr>
      <td width="125">-AN-</td>
      <td width="125">JES</td>
      <td width="125">&nbsp;</td>
      <td width="125">&nbsp;</td>
    </tr>
  </table>
  </center>
</div>
<p align="JUSTIFY">Anoj de aliaj nacioj estas homoj, same kiel vi. En la kamparo 
multaj homoj laboras. Ili estas kamparanoj. Ĉu la kamparanoj multe laboras? 
Jes, ili laboras tre multe. Ĉu vi kaj via amiko estas samnacianoj? Jes, ni 
estas samnacianoj. La homaro havas multajn naciojn. Sed la nacianoj estas ankaŭ 
homaranoj. Ĉu vi estas naciano? Jes, sed mi estas ankaŭ homarano. Ĉu vi estas 
kamparano? Ne, ĉar mi ne loĝas en la kamparo. Mi estas ano de la juna 
kunularo. Multaj miaj samtempuloj aniĝis al la laborema kunularo. Miaj samloĝejanoj 
estas boneguloj.</p>
<div align="center">
  <center>
  <table border="1" cellpadding="5">
    <tr>
      <td width="125">ĈIU<br>
        ĈIAM</td>
      <td width="125">NENIU<br>
        NENIAM</td>
      <td width="125">&nbsp;</td>
      <td width="125">&nbsp;</td>
    </tr>
  </table>
  </center>
</div>
<p align="JUSTIFY">Ĉiu homo estas homarano, sed ne ĉiuj homoj estas 
kamparanoj. Ĉiu havas ĝojon en la vivo, kaj ankaŭ malĝojon. Neniu havas ĝojon 
ĉiam. La ĝojo ne estas ĉiama. Ĉu ĉiuj virinoj estas belaj? Ĉu ili neniam 
alvenos? Oni scias, ke malbonaĵoj ĉiam okazas kune. Ĉu vi neniam finos vian 
laboron? Neniun laboron mi havas. Ĉu vi amas ĉiujn viajn proksimulojn? Ne ĉiun 
mi amas. Neniu povas malhelpi mian iron. Mi vidas neniun. Ĉu vi eniris tiun ĉambron? 
Neniam.</p>
<div align="center">
  <center>
  <table border="1" cellpadding="5">
    <tr>
      <td width="125">ĜIS</td>
      <td width="125">EL</td>
      <td width="125">POST</td>
      <td width="125">L’</td>
    </tr>
  </table>
  </center>
</div>
<p align="JUSTIFY">Mi venos kun vi ĝis la proksima loĝejo. Ĝis la laborejo ni 
venos post mallonga tempo. Post la laborejo staras alia loĝejo. El la loĝejo 
venas du laboruloj. Poste ili iras ĝis la laborejo. Alia viro eliras. Du 
virinoj elĉambriĝis. Ili elĉambriĝis unu post la alia. Ŝi amis lin ĝismorte. 
Ili amis unu la alian ĝis la vivofino. Ĝis la nuntempo la homoj estis ĉiam 
malbonaj, ĉu ne?</p>
<p align="JUSTIFY">&nbsp;</p>
<h4 align="JUSTIFY">DU AMIKOJ.</h4>
<p align="JUSTIFY">Parolas viro pri feliĉo<br>
En la loĝejo post labor’:<br>
&quot;Deziras vivi mi en riĉo<br>
Kiel infano de sinjor’&quot;</p>
<p align="JUSTIFY">&quot;Ho, maljunul’ – amiko diras, –<br>
Vi komprenetas kiel in’!<br>
Ni post mallonga vivo iras,<br>
Al morto venas en la fin’,</p>
<p align="JUSTIFY">Kaj ĉu ni riĉas, ĉu malriĉas,<br>
La ĝojo estas baldaŭ for.<br>
La homoj same malfeliĉas,<br>
Ĉu laborulo, ĉu sinjor’.&quot;</p>
<p align="JUSTIFY">Parolas tiel homo juna:<br>
&quot;Ne multe helpas vi, kunul’,<br>
Malbona ŝajnas viv’ ĝisnuna<br>
Al mortproksima maljunul’...&quot;</p>
<p align="JUSTIFY">&nbsp;</p>
<ol>
  <li>Kiu parolas?</li>
  <li>Kie li parolas?</li>
  <li>Kiam li parolas?</li>
  <li>Kiel li deziras vivi?</li>
  <li>Ĉu la unua parolanto estas junulo?</li>
  <li>Ĉu lia kompreno ŝajnas granda al la dua parolanto?</li>
  <li>Kiam ni iras?</li>
  <li>Kiam ni venas al morto?</li>
  <li>Ĉu la ĝojo vivas longe?</li>
  <li>Ĉu riĉulo longe ĝojas?</li>
  <li>Kial malriĉulo ne ĝojas longe?</li>
  <li>Ĉu laborulo kaj sinjoro estas feliĉaj?</li>
  <li>Ĉu la dua parolinto estas maljunulo?</li>
  <li>Ĉu li multe helpas la amikon?</li>
  <li>Ĉu la vivo ŝajnis bona al la maljunulo?</li>
  <li>Al la maljunulo ŝajnas, ke li estas proksima al ... ?</li>
</ol>
<p align="JUSTIFY">&nbsp;</p>
<ol>
  <li>Ĉu vi estas riĉa?</li>
  <li>Ĉu vi estas ĝoja?</li>
  <li>Ĉu vi estas mortproksima?</li>
  <li>Kiel vi nomiĝas?</li>
  <li>Ĉu ino komprenas ete pri la vivo?</li>
  <li>Ĉu ĉiu viro havas grandajn sciojn?</li>
  <li>Ĉu ĉiu homo deziras vivi, sed devas morti?</li>
  <li>Ĉu ĉiuj homoj estas feliĉaj?</li>
  <li>Ĉu vi estos feliĉa, kiam la laboro finiĝos?</li>
</ol>
&nbsp;

<!--msnavigation--></td></tr><!--msnavigation--></table><!--msnavigation--><table border="0" cellpadding="0" cellspacing="0" width="100%"><tr><td>


 
 
</td></tr><!--msnavigation--></table></body>

</html>
